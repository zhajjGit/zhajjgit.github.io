---
title: 无中生有法
layout: post
categories: 小说写作-意境
tags: 小说写作-意境
---

〔释义〕 也叫以无化有法，这是把现实生活中并不存在的或没有发生过的事物当作实有的事物去写，从而表达一定的情意的一种写作方法。这种写法能开阔题材领城，表达丰富的思想感情，但是想象一定要有生活基础，夸张一定要恰如其分、合情合理。

〔示例〕 (宋)苏轼：《喜雨亭记》

亭以雨名，志喜也。古者有喜，则以名物，示不忘也。周公得禾，以名其书；汉武得鼎，以名其年；叔孙胜敌，以名其子。其喜之大小不齐，其示不忘一也。予至扶风之明年，始治官舍，为亭于堂之北，而凿池其南，引流种树，以为休息之所。是岁之春，雨麦于岐山之阳，其占为有年。既而弥月不雨，民方以为忧。越三月，乙卯，乃雨。甲子又雨，民以为未足。丁卯大雨，三日乃止。官吏相与庆于庭，商贾相与歌于市，农夫相与忭于野。忧者以喜，病者以愈，而吾亭适成。于是举酒于亭上，以属客而告之，曰：“五日不雨可乎?”曰：“五日不雨则无麦。”“十日不雨可乎?”曰：“十日不雨则无禾。无麦无禾，岁且荐饥，狱讼繁兴，而盗贼滋炽，则吾与二三子虽欲优游以乐于此亭，其可得耶?今天不遗斯民，始旱而赐之以雨，使吾与二三子得相与优游而乐于此亭者，皆雨之赐也，其又可忘耶?”既以名亭，又从而歌之曰：“使天而雨珠，寒者不得以为襦；使天而雨玉，饥者不得以为粟。一雨三日，伊谁之力?民曰太守，太守不有；归之天子，天子曰不然；归之造物，造物不自以为功；归之太空，太空冥冥。不可得而名，吾以名吾亭。” 

〔简析〕 这篇散文主要是说明喜雨亭得名之由来，但写得纵横捭阖，虚实并举，意思愈出而不穷，笔态轻举而荡漾，特别是以天下珠玉对民无用更反衬了下雨的重大意义，强调了下雨之喜，又以与天子、太空的对话，说明为亭立名之恰如其分。虽然这些都是想象和假托，但起到了以小见大，以无化有的作用，让人感到自然、贴切。 
